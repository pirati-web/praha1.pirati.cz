---
layout: post
category: blog
title: "Reakce Pirátů Praha 1 na reportáž v pořadu 168 hodin ze dne 23. května 2021"
date: '2021-05-21'
author: David Bodeček
authorId: david.bodecek
image: articles/2021/2021-05-21-hotel.jpg
tags:
  - kauzy
  - kontrolní výbor
  - 168 hodin 
  - privatizaci obecního bytu ministra 
  - Petr Arenberger  
---

24. května 2021 - Na Piráty Prahy 1, zejména předsedu Kontrolního výboru MČ Davida Bodečka, se po reportáži České televize odvysílané v neděli 23. 5. 2021 v pořadu 168 hodin o privatizaci obecního bytu ministra zdravotnictví Petra Arenbergera obrací s dotazy řada občanů. Bodeček nyní připravuje ucelený dokument podrobně popisující celou záležitost, do kterého bude moci veřejnost nahlédnout a současně jej předloží na jednání Kontrolního výboru 14.6.2021 s návrhem, aby se výbor danou záležitostí zabýval.
 
*“Piráti na Praze 1 dlouhodobě kritizují zdejší pravidla privatizace a prosazují jejich změnu. Privatizace bytu profesora Arenbergera však byla započata hluboko před naším vstupem do politiky, včetně záměru vyvěšeného na úřední desce, předložení vzorové kupní smlouvy včetně ceny a zaplacení vstupního poplatku. Pirátům se podařilo do tohoto prodeje včlenit alespoň zákaz prodeje bytu po dobu 10 let. Nebýt tohoto opatření žádná kauza k řešení by se vůbec neobjevila, protože byt by mohl být již dávno přeprodán úplně novému majiteli a o nejasnostech kolem Arenbergerova trvalého pobytu bychom se vůbec nedozvěděli,”* vysvětluje David Bodeček.
 
Ing. Zdeňka Tomíčková, tehdejší vedoucí Odboru technické a majetkové správy, podepsaná pod tolika nejasnými prodeji bytů na Praze 1, v reportáži ČT tvrdí, že o pochybnosti, zda byt slouží k trvalému bydlení, informovala radního Jana Votočka (TOP 09). Nicméně k Bodečkovi se nikdy žádná taková informace, ať už oficiální nebo neoficiální cestou nedostala. Paní inženýrka Tomíčková je podepsána pod všemi dokumenty, které zastupitelstvu byly v tomto případě předloženy. Její odbor pochybnosti ohledně užívání bytu v žádném z těchto dokumentů neuvedl.
 
Vzhledem k tehdejší praxi a pochybnostem, které privatizaci provázely, si Piráti vyžádali na privatizantech, tedy i ministru Arenbergerovi, aby během zasedání zastupitelstva jasně a na mikrofon deklarovali, že v daném bytě bydlí, užívají jej k trvalému bydlení a užívat budou. Pokud šlo o nepravdu, nebo se nyní ukázalo, že je skutečnost užívání jednotky jiná, je povinností Prahy 1 vymáhat sankci dle platné kupní smlouvy. Pro Piráty je nyní stěžejní to, co se v dané záležitosti bude dít dále. Ať už budou zjištění jakákoliv, nesmí být zametena pod koberec.
