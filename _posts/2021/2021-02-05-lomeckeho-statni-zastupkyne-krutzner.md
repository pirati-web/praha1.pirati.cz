---
layout: post
category: blog
title: Lomeckého státní zástupkyni Krützner hrozí na podnět Pirátů tři roky kriminálu za daňový únik
date: '2021-02-05'
author: Tomáš Vích
image: articles/2021/2021-02-05-lomeckeho-statni-zastupkyne.jpg
tags:
  - Zástupkyně Krutzner
---

Státní zástupce 1. února podal obžalobu na Sylvu Krützner, náměstkyni Obvodního státního zastupitelství pro Prahu 6. Ta již od loňského května nesmí vykonávat svou agendu, neboť tehdy ministryně Marie Benešová dočasně pozastavila její funkci. Náměstkyně státního zástupce byla obviněna z daňového úniku. Za to jí hrozí až tři roky vězení.

![bodecek praha 1](https://www.piratskelisty.cz/upload/thumbs/w600/4978.jpg "Pirátský zastupitel Prahy 1 David Bodeček")

Sylva Krützner byla obžalována za to, že neodvedla daň z příjmu při prodeji původně obecního bytu na Praze 10. Piráti na Praze 1 zdokumentovali i další případ podezřelého nabytí majetku ze strany náměstkyně státního zástupce.

_„Policie a státní zástupce Jan Fuchs se evidentně ztotožnili s předkladem, ve kterém tvrdím, že při obchodování s obecními byty neproběhlo ze strany Krützner vše podle zákona. Státní zástupkyně nebývale rychle získala do svého majetku 73metrový obecní byt na Praze 10 za 891 tisíc korun, ten za rok a půl prodala za 3,5 milionu. Podobné nejasnosti provázejí také získání jiného bytu na Praze 5. Obecní byt na pražském Smíchově získala k nájemnímu bydlení příbuzná státní zástupkyně. Po třech letech dostala nabídku na odkup tohoto bytu o ploše 50 m2 za 1,7 milionu korun. Byt se po 3 měsících pak stal majetkem Krützner, když jí byl darován,“_ popisuje Bodeček.

Začátek příběhu Sylvy Krützner začal již v roce 2016, kdy odložila trestní oznámení Davida Bodečka (Piráti), současného zastupitele Prahy 1. Ten se bránil trestnímu oznámení tehdejšího starosty Prahy 1 Oldřicha Lomeckého (TOP 09), který tvrdil, že Bodeček je spolčen s policejním vyšetřovatelem a společně zastrašují zastupitele a úředníky na Praze 1. Bodeček považoval trestní oznámení jako pokus o umlčení jeho kritiky k systému podivných prodejů obecních bytů na Praze 1, ve kterých právě Lomecký sehrál jednu z hlavních rolí. Dnes již víme, že exstarosta prokazatelně v řádech milionů korun poškodil Prahu 1.

_„Až téměř po 4 letech jsem konečně pochopil, co spojuje Sylvu Krützner a Oldřicha Lomeckého. Zřejmě oba berou podvody s obecními byty za standard,“_  uzavírá Bodeček.

Piráti na Praze 1 získali důkazy, že státní zástupkyně při zisku “služebního” obecního bytu na Praze 10 podváděla. Uvedla, že všechny informace v žádosti jsou pravdivé, ale námi získané dokumenty dokládají, že tomu tak nebylo. Byt od městské části Praha 10 získala v druhé polovině roku 2008. O byt žádala v době, kdy byla pouhou právní čekatelkou. Že byl byt přidělen čekatelce, působí krajně podezřele. Zároveň v žádosti zcela lživě uvedla, že nájemní smlouvu k bytu, kde v té době žila, má pouze do roku 2007. Přitom tento byt nikdy neopustila, protože zde žila a stále žije se svým manželem Richardem Krütznerem.

_„Nedivím se, že JUDr. Krützner má svým způsobem podivný pohled na prodej obecních bytů. Jsme rádi, že nejen Policie ČR, státní zástupce, ale i ministryně Marie Benešová, se nenechali obalamutit člověkem, který donedávna dohlížel na dodržování zákonů a trestal ty, kteří zákon porušili. Věříme, že soud případ vyšetří objektivně a nenechá se ovlivnit těmi, kteří se pokouší záležitost zamést pod koberec,“_  dodává k tomu Olga Sklenářová, předsedkyně Pirátu na Praze 1.
