---
layout: post
category: blog
title: 'Volební program a javor'
date: '2021-08-16'
author: Tomáš Vích
authorId: tomas.vich
image: articles/2021-08-16-javor-volby.jpg
tags:
  - javor
  - volby
---

V říjnu jdeme do voleb, které rozhodnou, jestli zakysneme v postkomunistické oligarchii Babiše, Hamáčka, Filipa a Okamury, nebo se od korupce a klientelismu konečně dostaneme do moderní evropské demokracie, kde je normální transparentnost a pravdomluvnost. 

# Výtah z programu Pirátů a Starostů:

- Digitální revoluce – Chceme stát, kde informace proudí jak mezi úřady, tak k lidem.
- Rovnocenné regiony – Chceme rozvíjet územní samosprávy, stavět vysokorychlostní tratě a orientovat se na digitální ekonomiku a automatizaci. 
- Moderní ekonomika – Chceme proměnit zdejší montovnu v mozkovnu, posilovat kvalifikaci, rozvíjet technologie a přitahovat prestižní zaměstnavatele. 
- Razantní boj s korupcí – Podporujeme zákon na ochranu oznamovatelů korupce,  nezávislost soudů a postavení veřejnoprávních médií mimo politické vlivy. 
- Profesionální stát – Státní aparát je tu pro nás, ne my pro něj. Víc než dobrým sluhou je často spíš chaotickým a zlým pánem. Potřebuje srovnat. 
- Důraz na klima – Směřujeme ke konci spalování uhlí k roku 2033. Zvýšíme ochranu solitérních stromů i stromořadí v obcích. Letní dny ve městech jsou peklo. 
- Sebevědomá a bezpečná země – Narovnejme se a prokazujme orientaci na evropské a světové demokracie, aktivně se stavme za lidská práva.
- Jistota péče a pomoci –  Zajistíme účinnou zdravotní péči, stabilizujeme důchody a umožníme strávit každé období života v domácím prostředí. 

# Co nového v Praze 1? 
Javor v Anenském trojúhelníku stále stojí a náš park je už půl roku rozbagrovaný. Nepřejeme si, aby se v rozporu s územně plánovací dokumentací svévolně vykládanou státní správou a v rozporu s regulačním plánem v centru změnil park na náměstí s nikam nevedoucím podchodem, nebo v rozporu s územním plánem stavěl obchod na náměstí Miloše Formana.

Tomáš Vích
