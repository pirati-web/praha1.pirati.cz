---
layout: post
category: blog
title: 'Kam kráčí Piráti Praha 1?'
date: '2022-10-31'
author: Piráti Praha 1
authorId: petra.slezakova
image: articles/2021/nerudova.jpg
tags:
  - Piráti
---

Dlužíme vám krátkou rekapitulaci toho, co se děje na Praze 1 od listopadu loňského roku, kdy celostátní fórum ve svém hlasování zrušilo souhlasné stanovisko místního sdružení s vyjednanou koaliční smlouvou. Podle stěžovatele Jan Hrubeše se koalice skládá z příliš velkého počtu uvolněných, a to devíti uvolněných radních a sedmi uvolněných předsedů výborů, které jsou v některých případech duplicitní. Další výtky směřovaly ke konkrétním faktickým nedostatkům v koaliční smlouvě jako např. nemožnost koaličního zastupitele interpelovat radu. 

Zastupitelský klub Pirátů Prahy 1 dostal za úkol dostat koaliční smlouvu do souladu s rozhodnutím celostátního fóra, což se zjednodušeně dá rozdělit na dvě potencionálně možná řešení. Jedním z nich bylo vypovězení koaliční smlouvy a vyjednání nové koalice, druhým pak zachování současné koalice s tím, že bude s koaličními partnery vyjednána změna, aby došlo k řešení sporných bodů. Snaha zastupitelského klubu však nebyla vyhodnocena jako dostatečné, takže ze strany stěžovatele došlo k podání podnětu pirátské rozhodčí komisi. Rozhodčí komise ve svém nálezu ze dne 25. února 2023 dospěla k názoru, že: „[Zastupitelé David Bodeček, Ivana Antalová a Martin Arden] vědomě udržovali protiprávní stav nevypovězením koaliční smlouvy po schválení mimořádného přezkumu rozhodnutí místního fóra Praha 1 a setrváním ve vedení městské části.“ Všem třem byla uložena pokuta v řádu několika tisíc korun. Rozhodčí komise však dala trojici zřejmě poslední šanci v následujících 30 dnech (později prodloužena o dalších 30 dní pozn. red.) sjednat nápravu a vyhnout se tak případnému vyloučení z Pirátské strany.

V závěru února se do situace vložilo předsednictvo krajského sdružení Praha, které považuje za žádoucí, aby byl nález rozhodčí komise respektován a naplněn. Proto byl znovu zvolen vyjednávací tým ve složení předsedy kraje Ondřeje Chrásta, zastupitelů Ivany Antalové, Martina Ardena a Nikol Švecové. Vyjednávací tým dostal za úkol, aby jednal se současnými koaličními partnery změnu koaliční smlouvy (především snížení počtu uvolněných v radě) tak, aby zastupitelský klub již nebyl v konfliktu s rozhodnutím celostátního fóra. Toto vyjednávání je v současné chvíli na úplném začátku, proto bychom neradi předjímali, jaký bude výsledek. Nicméně o výsledcích jednání bude vyjednávací tým včas informovat.
