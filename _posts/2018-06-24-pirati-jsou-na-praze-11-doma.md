---
date: 2018-06-10
category: blog
tags: majetek pošta
layout: post
title: Piráti jsou na Praze 11 doma!
author: Jiří Dohnal
authorId: jiri.dohnal    # uid nekoho z _people (nepoviné)
image: posts/2018-06-24-pirati-jsou-na-praze-11-doma.jpg
---

Vážení spoluobčané Jižního Města. Piráti jsou na Praze 11 doma! Právě ve svých rukách držíte historicky první Pirátské listy Prahy 11, které pro vás připravili členové a příznivci Pirátů na Jižním Městě. Tímto děkuji všem za pomoc a podporu spojenou se samotným vydáním.

Možná jste již zaregistrovali, že se i v Praze 11 v poslední době objevují zmínky o Pirátské straně. Od roku 2010 má Pirátská strana na Jižním Městě své zástupce a od roku 2014 jsou Piráti v zastupitelstvu MČ Praha 11 (Filip Miler a Jiří Dohnal) a několika Komisích Rady MČ. Pirátským myšlenkám naklonění sympatizanti strany se ještě více zaktivizovali během loňské předvolební kampaně k volbám do Poslanecké sněmovny Parlamentu České republiky a rozšířili naši členskou základnu. I Díky tomu jsme mohli na Jižním Městě v únoru 2018 založit Místní sdružení Pirátské strany. Můžeme tedy konstatovat, že jsme zde již oficiálně „doma“. Pořádáme pravidelná veřejná setkání s našimi členy, příznivci a sympatizanty a plánujeme spoustu veřejných a prospěšných akcí, na které vás tímto srdečně zveme.

Do nadcházejících komunálních voleb chceme našim spoluobčanům a sousedům nabídnout především transparentní radnici otevřenou dialogu s občany, které chceme dosáhnout mimo jiné i pomocí digitalizace státní správy. Chceme, aby měli občané možnost komunikace s úřady pomocí internetu a nemuseli kvůli vyřízení úředních záležitostí čekat ve frontách. Radnici samotnou chceme naopak otevřít občanům, aby se každý mohl osobně vyjádřit k otázkám, které ho zajímají, nebo trápí.

U toho ale nekončíme. Chceme a umíme řešit i další témata. Toto vydání Pirátských listů Vám nabízí malou ochutnávku. K mnohým tématům chceme nabídnout vlastní řešení, která vytváříme ve spolupráci s odborníky i občany Prahy 11, jejichž hlasům pozorně nasloucháme.
Chcete být informováni o tom, co právě děláme nebo obecně o dění na Jižním Městě? Pak stačí vyhledat v rámci Facebooku stránku Piráti Praha 11 a přidat se k našim fanouškům. Aktuální informace také brzy naleznete na webové stránce Praha11.pirati.cz, kterou  pro vás v současné době připravujeme.

Jižní Město je naším domovem, máme to tu rádi a máme nám všem společně co nabídnout. Sledujte nás. Těšíme se na setkání s vámi.

Mějte krásné a pohodové léto - 

Jiří Dohnal,
zastupitel MČ Praha 11 a předseda Pirátů na Praze 11

- - -
