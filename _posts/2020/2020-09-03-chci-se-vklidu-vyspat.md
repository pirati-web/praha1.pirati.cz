---
layout: post
category: blog
title: Chci se v klidu vyspat
date: '2020-09-03'
author: pavel.nazarsky
image: articles/2020/2020-09-03-chci-se-vklidu-vyspat.jpg
tags:
  - Turismus
  - Výstava
  - Náměstí Republiky
---
Výbor proti vylidňování centra a podporu komunitního života pod vedením Bronislavy Sitár Baborákové zahájil výstavu s tímto názvem 3. 9. 2020 na Náměstí Republiky. Je to jedno z mála témat, na kterém se se současnou koalicí shodneme.

Jako člen Výboru jsem se podílel na přípravě akce. Připomínky Ing. Městeckého (Spolek za snesitelné bydlení) a Mgr. Eisenreicha, kteří jsou také členy Výboru, jsme společně prosadili. Víme, že výstava fotek z domů, kde se potýkají s krátkodobým ubytováním, sama o sobě nic nevyřeší. Jde spíše o zviditelnění tohoto jevu.

Turisté se opět vracejí, i když v menší míře. Pokud se nemůžete v klidu vyspat, neváhejte volat Městskou policii, která tento problém řeší na místě pokutou turistům, a úřad MČ následně pokutuje i provozovatele. Jsem rád, že mnou nastavený postup spolupráce Městské policie a úřadu MČ Praha 1 stále funguje.

Těší mě, že výbor pokračuje ve směru, který jsem začal:“Poskytování ubytovacích služeb v bytech je protiprávní“. 

Ve výboru se zasadím o to, aby stejně razantně řešil úřad i přestupky v oblasti odpadového hospodářství a stavebních předpisů. Budu prosazovat i další moji vizi, a tou je pověření konkrétních strážníků speciálně pro rušení nočního klidu v bytech. 

Pavel Nazarský – zastupitel MČ Praha 1

