---
layout: post
category: blog
title: Konec privatizace na Praze 1, která v minulosti z nájemníků udělala milionáře
date: '2020-05-21'
author: David Bodeček
authorId: david.bodecek
image: articles/david-bodecek.jpg
tags: 
  - privatizace bytů
---

**Praha 21.&nbsp;května 2020 - Piráti Praha 1 plní volební slib. Na&nbsp;úterním zasedání zastupitelstva Prahy 1 bylo přijato usnesení, na&nbsp;základě něhož končí prodej obecních bytů za&nbsp;hubičku, a&nbsp;to&nbsp;v&nbsp;samotném centru hlavního města Prahy. Končí tak&nbsp;éra, ve&nbsp;které&nbsp;si bývalí nájemníci krátce po&nbsp;odkoupení bytů od&nbsp;Prahy 1 namastili kapsy. Mnoho vlastníků levně nabytý byt se&nbsp;ziskem prodalo a&nbsp;odstěhovalo se. Byty pak sloužily jako investiční prostředek pro&nbsp;provozování krátkodobého ubytování s&nbsp;velmi lukrativním výdělkem pro&nbsp;spekulanty s&nbsp;byty, a&nbsp;to&nbsp;na&nbsp;úkor trvale žijících obyvatel s&nbsp;nárokem na&nbsp;klidný život.**

Přes 5 tisíc obecních bytů si v&nbsp;minulosti od&nbsp;Prahy 1 odkoupili nájemníci, z&nbsp;nichž více než 60 procent bytů bylo následně přeprodáno. V&nbsp;některých případech až za&nbsp;dvacetinásobek ceny. *„Za&nbsp;zmínku stojí byt v&nbsp;ulici U&nbsp;Lužického semináře na&nbsp;Malé Straně. Byt o&nbsp;velikosti 81 metrů byl&nbsp;v&nbsp;roce 2007 nájemníkem od&nbsp;města odkoupen za&nbsp;690 tisíc korun. Ještě než ho katastrální úřad stihl přepsat, došlo k&nbsp;přeprodeji bytu za&nbsp;částku 9,5 miliónů korun,“*  říká k&nbsp;tomu pirátský zastupitel a&nbsp;předseda kontrolního výboru David&nbsp;Bodeček. V&nbsp;posledních letech naprosto degradoval hlavní cíl privatizace na&nbsp;Praze 1, kterým je&nbsp;poskytnutí jistoty bydlení občanům Prahy 1, kteří v&nbsp;bytech dlouhodobě žijí.

Bodeček během zasedání zastupitelstva upozornil na&nbsp;stále platné zásady prodeje, které&nbsp;jsou v&nbsp;rozporu se&nbsp;zákonem. Předchozí rada Pirátů, Praha Sobě, Zelených a&nbsp;hnutí My, co&nbsp;tady žijeme plánovala, že&nbsp;zásady vydá do&nbsp;dubna 2020, ale lednový převrat jim neumožnil věc dotáhnout. Bodeček vyzval, aby&nbsp;nově byla vytvořena pravidla a&nbsp;zdůvodnění, kdy&nbsp;nájemníkům bude moci Praha 1 byt prodat za&nbsp;cenu nižší než je&nbsp;cena obvyklá. Přitom bude nutné odchylku zdůvodnit. Doporučil, aby&nbsp;privatizovat mohl ten, kdo v&nbsp;bytě bydlí minimálně 20 let s&nbsp;podmínkou 20letého zpětného předkupního práva pro&nbsp;městskou část, a&nbsp;to&nbsp;za&nbsp;cenu, za&nbsp;kterou byt privatizoval. Bodečkem byly představeny konkrétní adresy objektů, ve&nbsp;kterých žijí starousedlíci dlouhou dobu čekající na&nbsp;privatizaci. Na&nbsp;tu není právní nárok, nicméně Bodeček odkázal na&nbsp;volební program Pirátů Praha 1, jehož splnění v&nbsp;záležitosti dokončení privatizačního procesu na&nbsp;Praze 1 považuje za&nbsp;důležité.

Bodeček v&nbsp;minulosti popsal příklad, kdy&nbsp;v&nbsp;roce 2018 došlo k&nbsp;prodeji obecního bytu v&nbsp;ulici Liliová o&nbsp;ploše 207 metrů nájemníkovi za&nbsp;9,6 miliónu korun, přestože cena obvyklá byla&nbsp;dle znaleckého posudku 29 miliónu. *„Zdůvodnění odchylky ve&nbsp;výši 20 miliónů korun s&nbsp;odkazem na&nbsp;privatizační zásady z&nbsp;roku 1998 je&nbsp;dle sdělení něco, co&nbsp;nemůže být v&nbsp;roce 2020 akceptovatelné,“* domnívá se&nbsp;Bodeček. V&nbsp;tomto případě nájemník zastupitelům v&nbsp;prosinci 2017 tvrdil, že&nbsp;nikdy byt neprodá, ale o&nbsp;tři čtvrtě roku později byt stejně přeprodal a&nbsp;opět se&nbsp;značným ziskem.

Květnové zastupitelstvo bylo specifické tím, že&nbsp;v&nbsp;závěru jednání opustila zasedání většina opozičních zastupitelů na&nbsp;protest proti změně jednacího řádu, kdy&nbsp;bylo zkrácena doba trvání jednotlivých diskusních příspěvků a&nbsp;byla omezena demokratická diskuse. Na&nbsp;zasedání z&nbsp;taktických důvodů zůstal pouze jeden pirátský zastupitel, aby&nbsp;k&nbsp;bodu o&nbsp;privatizaci, který&nbsp;je&nbsp;důležitou součástí pirátského programu, mohl vystoupit. *„Jsme velmi rádi, že&nbsp;zastupitelstvo přijalo usnesení, které&nbsp;konstatuje, že&nbsp;prodej bytů bude v&nbsp;budoucnu probíhat podle podmínek, které&nbsp;nejsou v&nbsp;rozporu se&nbsp;zákonem,“* dodala k&nbsp;tomu předsedkyně pirátských zastupitelů Jitka Nazarská. Zastupitelstvo uložilo radě, aby&nbsp;do&nbsp;30. 9. 2020 předložila nové Zásady pro&nbsp;prodej bytů na&nbsp;Praze 1. Tím bude zahájeno dokončení privatizačního procesu na&nbsp;území městské části Praha 1.
