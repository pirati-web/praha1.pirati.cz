---
layout: post
category: blog
title: "Rozhodne Praha 1 o pronájmu Žofína narychlo přes Vánoce?"
date: '2020-12-17'
authorId: tomas.vich
image: articles/2020/2020-12-22-rozhodne-praha1-o-pronajmu-zofina-narychlo-pres-vanoce.jpg
tags:
  - nájemné
  - pronájem
  - Žofín
  - vánoce
---

_21. prosince 2020_  **Rada Městské část Praha 1 se má v úterý na svém jednání zabývat pronájmem paláce Žofín na období od roku 2025, na stole je vyhlášení záměru prodloužit smlouvu současnému nájemci Agentura NKL s.r.o. Lhůta pro přihlášení dalších potenciálních zájemců o pronájem by tak připadla na vánoční svátky.**

_„Komise obecního majetku doporučila realizovat pronájem Žofína formou otevřeného výběrového řízení. Pokusit se narychlo přiklepnout Žofín současnému nájemci pro městskou část je finančně ztrátové, vždyť jen v posledních několika letech radnice MČ Praha 1 investovala do žofínského paláce několik desítek milionů, tedy řádově mnohem více, než na druhé straně vybrala na nájemném“_, shodnou se zástupci opozičních stran  **Praha 1 sobě**,  **Piráti**  a  **Zelená pro Jedničku**.

_„Současná nájemní smlouva je platná do konce roku 2024, takže nevidím žádný racionální důvod pro takový spěch smlouvu nájemci prodloužit. To se nakonec neodvážil ani někdejší starosta Lomecký před dvěma lety, kdy po pro něj neúspěšných volbách jím vedená rada rovněž řešila návrh na prodloužení smlouvy se stávajícím nájemcem,“_ uvádí k současné situaci  **Vladan Brož**  (Praha 1 sobě).

_„Šokuje nás, že je záměr předkládán přesto, že vedení radnice bylo informováno o zájmu jiného zájemce s excelentními referencemi a s informací na možnost mnohem lepší nabídky. Není možné přehlédnout nestandardní úpravu smluvního vztahu v roce 2010, což v současné době prověřuje Kontrolní výbor Prahy 1. Vedení radnice zřejmě z obavy možné prokazatelnosti nestandardnosti - vedoucí k velké ekonomické ztrátě pro Prahu 1 - chce rychle rozhodnout bez diskuze s opozicí. Tím by se navázalo na úkon smluvního ujednání z roku 2010, který zcela zřetelně poškodil Prahu 1. To je neakceptovatelné,“_ říká k tomu  **David Bodeček**  (Piráti).

_„Dlouhodobě si ťukáme na čelo, jak mohl někdo pronajmout takový klenot jako Žofín za 8 milionů ročně,“_ říká zastupitel  **Petr Kučera**  (Zelená pro Jedničku),  _„požadujeme nabídnout Žofín průhledně ve výběrovém řízení tomu, kdo nabídne nejlepší projekt, nejlepší podmínky a nejlepší cenu.“_

_„Jedná se o nejreprezentativnější nemovitost městské části, se kterou by radnice měla mít jasný záměr, který by ale zároveň nebyl tak ekonomicky nevýhodný, jako je tomu v případě současného nájemce,“_ shrnuje  **Vladan Brož**.

**Kontakt:**

- **David Bodeček** |  [david.bodecek@praha1.cz](mailto:david.bodecek@praha1.cz)  | 775 592 183
- **Vladan Brož** |  [vladan.broz@praha1.cz](mailto:vladan.broz@praha1.cz)
- **Petr Kučera** |  [petr.kucera@praha1.cz](mailto:petr.kucera@praha1.cz)  | 777 965 776

