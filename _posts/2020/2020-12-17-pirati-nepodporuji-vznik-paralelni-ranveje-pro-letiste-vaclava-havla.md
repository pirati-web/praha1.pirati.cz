---
layout: post
category: blog
title: "Zastupitelský klub Piráti a Zelená pro jedničku nepodporuje rozšíření Letiště Praha"
date: '2020-12-17'
authorId: michal.polak
image: articles/2020/2020-12-17-pirati-nepodporuji-vznik-paralelni-ranveje-pro-letiste-vaclava-havla
tags:
  - letiště
---

Praha 17. prosince – Zastupitelský klub Piráti a Zelená pro jedničku se plně ztotožňuje s peticí Letiště Praha nebourat, nerozšiřovat! a podporuje rozhodnutí rady HMP nedoporučit změnu územního plánu, která by umožnila stavbu nové přistávací dráhy. Zastupitelský klub žádá, aby zastupitelé, kteří budou věc ve čtvrtek projednávat, také nepodpořili snahy směřující k rozšíření Letiště Václava Havla.

*„Náš zastupitelský klub se ztotožňuje s postupem rady hlavního města a naši členové jsou také signatáři petice Letiště Praha nebourat, nerozšiřovat! Praha 1 je městskou částí, na kterou nejvíce dopadají negativní důsledky overturismu – ať už tím myslíme rozvoj Airbnb, který napomáhá vylidňování centra města, či hluk a nepořádek související s bohatým nočním životem, který dělá z centra vyhledávanou destinaci,“* říká předsedkyně zastupitelského klubu Jitka Nazarská.

Zvýšení kapacity letecké dopravy pouze zesílí negativní dopady přílivu turistů do centra Prahy, které trpí odchodem obyvatel, a je z hlediska trvalé udržitelnosti městské části neudržitelné a současně v rozporu se stavebním zákonem. „Ten jasně říká, že cílem územního plánování je vytvářet předpoklady pro výstavbu a pro udržitelný rozvoj území. To spočívá v tom, že jsou vyvažovány podmínky pro příznivé životní prostředí, pro hospodářský rozvoj a pro soudržnost společenství obyvatel. Potřeby současné generace musí být plněny, aniž by byly ohroženy podmínky života generace budoucí,“ říká k tomu pirátský zastupitel Tomáš Vích.

Plánovaná ranvej by navýšila kapacitu letiště až na 30 milionů cestujících ročně. V roce 2019 ruzyňský terminál odbavil rekordních 17,8 milionu cestujících, což bylo podle zástupců letiště blízko k absolutní kapacitě.

*„Pokud se podíváme na data ze statistického úřadu, vidíme, že počty ubytovaných v pražských hotelech již řadu let setrvale rostou, a v loňském roce dokonce přesáhly hranici 8 milionů hostů ročně. Samozřejmě rok 2020 bude důsledkem COVIDu v tom ohledu podprůměrný, ale v následujících letech se velmi pravděpodobně vrátí na počty před pandemií. Tohle město ale již žádné další turisty pojmout nedokáže,“* říká k tomu zastupitel Pavel Nazarský a dodává, že Praha by měla po vzoru jiných měst usilovat o proměnu klientely, aby metropole ztratila status levné evropské nálevny.

Podle zastupitelského klubu není zamítavé stanovisko Prahy v rámci Evropy výjimečné. Barcelona ustoupila na nátlak obyvatel od rozšíření letiště, v Británii zastavil stavbu třetí ranveje soud, který shledal, že výstavba je v rozporu s klimatickými závazky Spojeného království.

Kontakt pro média:

Michal Polák, Média manažer KS Praha, tel: 608 517 127, e-mail: michal.polak@pirati.cz

