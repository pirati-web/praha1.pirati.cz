---
layout: post
category: blog
title: >-
  Prahou 1 zmítá zrada na voličích od tří koaličních zastupitelů z My co tady
  žijeme
date: '2020-01-09'
author: Piráti Praha 1
image: articles/2019/23215504_507272422968622_6004861457427488809_o.jpg
tags: |-
  piráti praha 1
  koalice
---
**Praha, 9. ledna 2020 - Koalice na Praze 1 se otřásá v základech. Koaliční subjekty Prahu 1 sobě, Piráty a Zelenou Pro Jedničku zradil jejich koaliční partner, konkrétně tři zastupitelé z uskupení My co tady žijeme. Aktuálně hrozí návrat starých struktur a korupčních pořádků do vedení jedné z nejbohatších městských částí. Piráti zásadně nesouhlasí se změnou stávající koalice a zůstávají na straně občanů Prahy 1 a poctivých členů koalice. Jediná možnost je pokračovat v pozitivních změnách, které se svým příchodem na radnici nastartovaly.** 

*“Po všech diskuzích, které se odehrály v koalici i se zástupci opozice, je naprosto evidentní, že se jedná o dlouhodobě promyšlený plán na zradu na voličích od koaličních partnerů z uskupení My co tady žijeme. To uspělo ve volbách hlavně z toho důvodu, že se vymezilo proti klubu TOP 09 s pošramocenou pověstí, o které se zasadil bývalý starosta Lomecký se svými korupčními praktikami,”* říká Jitka Nazarská, předsedkyně zastupitelského klubu Pirátů Prahy 1. 

Občané Prahy 1 ve svobodných demokratických volbách dali možnost novým subjektům a politickým stranám ukázat se v čele Prahy 1, aby ve vedení této městské části zahájili razantní změnu, bez použití metod a přístupů, které v minulosti zjevně poškozovaly občany této městské části a podporovaly byznys několika kmotrů. Změny malé i velké se podařilo nastartovat i díky kvalitní a velice intenzivní spolupráci s  vedením Magistrátu hl. m. Prahy. *„Mám obavu, že v případě rozpadu stávající koalice na Praze 1 hrozí ohrožení už zahájených projektů, jako jsou třeba tramvaje na Václavském náměstí, opatření přijatá s problémem overtourismu, novelou vyhlášky o buskingu, nebo problematiky krátkodobých ubytovacích kapacit a rušení nočního klidu. Intenzivní a plodnou spolupráci magistrátu a Prahy 1 v uplynulém roce totiž nemůže nikdo zpochybnit. Byl bych opravdu nerad, kdyby se na radnici Prahy 1 vrátily staré zkorumpované pořádky. Na prvním místě by měl být vždy obecný zájem Pražanů, před upřednostňováním zákulisních her a politikaření.”* prohlásil k situaci na Praze 1 Zdeněk Hřib, primátor hl. m. Prahy.

Jaroslava Nárožná, předsedkyně Pirátů Prahy 1 dodává: *“Po roce nového vedení, v době kdy dochází k řešení zásadních témat v oblasti investic v oblasti dopravní infrastruktury a územního rozvoje se chování koaličního partnera My co tady žijeme razantně změnilo. Je velice smutné, že se začali chovat jako tradiční politická strana a namlouvat si ke spolupráci zdiskreditované členy klubu TOP 09 a ODS. Z odpracovaných pozitivních změn pro občany totiž mohou snadno čerpat až do konce volebního období. Je to z jejich strany čistý alibismus. My co tady žijeme vyhodnotili situaci tak, že už se jim nevyplatí zůstávat ve stávající koalici, která skutečně bojuje proti korupci a snaží se dělat to nejlepší pro Prahu 1.”*

Již ke konci roku dorazila výpověď koaliční smlouvy od tří zastupitelů z uskupení My co tady žijeme, Čtvrtý z nich, Martin Kotas, se tohoto puče nezúčastnil a z uskupení vystoupil, ještě před doručením výpovědi koaličním partnerům. Nedůvěra zevnitř uskupení k tomuto záměru ukazuje sama o sobě pochybnou strategii Petra Hejmy v honbě za tím, být opět starostou. Petr Hejma měl možnost se do ozdravného procesu na radnici Prahy 1 zapojit od začátku stávající koalice. Výsledky jeho více jak roční práce na radnici jsou ale minimální. Namísto toho Petr Hejma vehementně hájil zájmy některých podnikatelů např. nechvalně proslulé stánky s občerstvením na Staroměstském náměstí nebo podnikatele, který má pronajaté/ve správě hřiště Na Františku a hřiště v Masné. Smlouvy s těmito podnikateli jsou pro Prahu 1 jednak nevýhodné, jednak těžce vypověditelné, v čemž lze těžko hledat prospěch pro občany naší městské části. Působí to tak, že se opakuje situace z roku 2009, kdy byl Petr Hejma z postu starosty odvolán pro nečinnost.

My co tady žijeme, byl účelový volební slepenec stran STAN, KDU-ČSL a dalších subjektů. Volební kampaň projektu My co tady žijeme byla pravděpodobně zaplacena ze sponzorského daru Petra Hejmy do pokladny STAN ve výši 1,3 milionu korun [www.hlidacstatu.cz/osoba/petr-hejma](www.hlidacstatu.cz/osoba/petr-hejma), který ho vynesl na čelo kandidátky. Velká část lidí z jejich kandidátky o chystané výpovědi koalice vůbec nevěděla a dnes otevřeně říkají, že se jedná o puč, se kterým nemají nic společného. Musíme se ptát, čí to jsou ve skutečnosti peníze a čí zájmy Petr Hejma hájí. Zájmy občanů to nejsou.

Hrozí tak, že se na Praze 1 budou zase rozdávat byty ze sociálního fondu městské části za pouhé stovky tisíc korun kamarádům, jako třeba v případě Karla Ulma, zastupitele za TOP 09, který se tímto způsobem plánoval obohatit. Nebo budou papaláši bránit parkování rezidentů městské části, jako v případě Petra Hejmy (STAN), který si nechal vystavit 5 přenosných parkovacích karet v hodnotě až 36 tisíc Kč za kus, přestože má jako místostarosta k dispozici služební vůz s řidičem.
