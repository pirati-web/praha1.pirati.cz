---
date: 2018-07-03
category: blog
tags: majetek pošta
layout: post
title: Proč potřebuje Jižní Město Piráty?
author: Bc. Martin Duška
authorId: duska.martin    # uid nekoho z _people (nepoviné)
image: posts/2018-07-03-proc-potrebuje-jm-piraty.jpg
---

Jižní Město se dlouhodobě potýká s pozastaveným rozvojem všech oblastí městského života. Minulé, ani současné vedení radnice není schopno naslouchat potřebám občanů 21. století, nevidí, kam tečou peníze radnice, dokumenty jsou nedostupné. Městská část funguje ze setrvačnosti. Lidé tráví svůj volný čas mimo městkou část, protože zde není odpovídající místo pro relax.

Piráti Prahy 11 vznikli jako reakce na tuto ignoranci mocných. Naše požadavky jsou standardní - fungování města. Všechny smlouvy přehledně zveřejníme na internetu. Při budování nových staveb budou obyvatelé vždy součástí přípravy projektu. Ve veřejném prostoru bude hrát hlavní roli zeleň a místa k odpočinku. Horké město, ve kterém se nedá v létě vydržet, není situace, se kterou bychom se smířili.

Postupnými kroky stabilizujeme naše město. Transparentní politika je nejlepší obranou proti korupci. Jakmile budou mít obyvatelé města přehled o veřejných penězích, bude to první krok k obnovení vzájemné důvěry.  Druhým krokem bude celková rekonstrukce infrastruktury. Jižní Město je kompaktní architektonický návrh. Budeme usilovat o rekonstrukci pasáží u stanic metra, nikoliv jejich demolici. Tato rekonstrukce se bude týkat i prostorů mezi jednotlivými bloky. Záleží nám na potřebách zdejších obyvatel a estetické šetrnosti k našim panelovým domům.

Panelové sídliště není méně kvalitní bydlení, naopak je to skutečný domov pro tisíce z nás. Místo kde vyrůstáme, chodíme do škol a žijeme se svými nejbližšími. Po rekonstrukci je třeba myslet na budoucnost. Piráti budou prosazovat nejmodernější postupy, jak panelové domy rekonstruovat a modernizovat, aby zvládly výzvy moderního života 21. století. Panelové domy jsou naší chloubou. Stín, který vrhají, představuje aktivní prvek pro udržení vody pro zeleň. Zavedeme nejmodernější osvětlení využívající české technologie. Veřejné osvětlení, které reaguje na aktuální světelné podmínky. Jako radnice podpoříme masivní rozšíření internetových rozvodů. Internet se stal civilizační nutností, nenecháme naše seniory offline. Během pár let společně vytvoříme z Jižního Města čtvrť, která funguje pro své obyvatele. Jižní Město bude nejlepší adresou v Praze.

Bc. Martin Duška

- - -
