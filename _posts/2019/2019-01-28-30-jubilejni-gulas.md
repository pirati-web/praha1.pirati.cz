---
date: 2019-01-28
category: blog
tags:
  - Pirátský guláš
layout: post
title: Jubilejní 30. pirátský guláš doprovodila výměnná akce nepotřebných věcí
author: Jitka Nazarská
authorId: jitka.nazarska
image: articles/2019/2019-01-28-30-jubilejni-gulas-01.jpg
---

V pátek 25. ledna proběhl v Pirátském centru v Praze Na Moráni historicky první Pirátský Swap (výměna čehokoliv potřebného). Byly zde plné stolky a věšáky s dětským, dámským i pánským oblečením. Nechyběly ani hračky, módní doplňky a různé domácí potřeby. Z fotografií můžete sami posoudit atmosféru této celodenní akce.
 
![Jubilejní 30. pirátský guláš](/assets/img/articles/2019/2019-01-28-30-jubilejni-gulas-02.jpg)

Touha lidí pomáhat se ukázala i zde. Hodně návštěvnic a návštěvníků přineslo k výměně daleko více věcí, než si následně odneslo. Již v pozvánce na tuto akci jsme avizovali, že oblečení, které nebude rozebráno, poputuje k potřebným lidem. A tak se také stalo. Dvě velké tašky teplého oblečení našly své šťastné majitele u potřebných lidí bez domova na Hlavním nádraží, a to během rozdávání našeho již třicátého „Pirátského Guláše“. Toto oblečení pomůže těmto lidem překonat nelehké zimní období. Sdílením toho, čeho máme přebytek, vytváříme důležitý životní prostor pro nás a zároveň příležitost pro jiné. Rozhodně se můžete těšit na další užitečné akce, které pomáhají a těší zároveň.

Děkujeme všem zúčastněným za pomoc.

![Jubilejní 30. pirátský guláš](/assets/img/articles/2019/2019-01-28-30-jubilejni-gulas-03.jpg)
![Jubilejní 30. pirátský guláš](/assets/img/articles/2019/2019-01-28-30-jubilejni-gulas-04.jpg)