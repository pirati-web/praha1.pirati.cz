---
layout: post
category: blog
title: 'Piráti uspěli na Praze 1 ve volbách, získali čtyři mandáty. Vyjednávají o variantách možné koalice'
date: '2022-10-05'
author: David Bodeček
authorId: david.bodecek
image: miscellaneous/articles/bodecek2.jpg
tags:
  - Volby
---

Praha, 5. října 2022 – Piráti a občané z Prahy 1 získali v komunálních volbách 16,26 procent hlasů, čímž posílili oproti minulému období. Obhájili také čtyři mandáty a složili nový zastupitelský klub, jehož součástí jsou David Bodeček, Ivana Antalová, Martin Arden a Nikol Švecová. Ihned po volbách také začali vyjednávat s dalšími stranami ohledně vzniku možné koalice tak, aby mohli naplňovat svůj program pro zlepšení života na Jedničce, k čemuž se zavázali občanům.  

> „V první řadě bych chtěl ještě jednou poděkovat všem, kteří přišli k volbám, a to bez ohledu na to, jakou stranu volili. Pro zlepšení života v naší čtvrti je totiž zapojení jejích obyvatel do rozhodování zcela klíčové. I proto za Piráty chceme, aby vedení Prahy 1 bralo po celý svůj mandát místní občany jako partnery. Hlasů pro naši stranu si samozřejmě velice vážíme a vnímáme je jako velký závazek. V posledních třech letech se nám i z opozice podařilo prosadit řadu dobrých věcí. Je před námi ale ještě hodně práce, aby se Jednička stala opravdu dobrým místem pro život, jak si zaslouží. K tomu je potřeba i změna vedení a přístupu, což si dle výsledků voleb přejí také místní obyvatelé. A my chceme toto přání naplnit,“ uvedl lídr kandidátky a zastupitel Prahy 1 David Bodeček. 

Piráti před zahájením voleb ustanovili vyjednávací tým a následně se místní sdružení shodlo, že bude usilovat prioritně o koalici s Praha 1 sobě, TOP 09 a Rezidenty 1, která by měla 15 mandátů z 27 členného zastupitelstva. Jako druhá varianta byla navržena možnost Piráti, TOP 09, Rezidenti 1, ODS a Naše Praha, která by měla 16 mandátů. Oboje samozřejmě za předpokladu nalezení programové i personální shody, která by zaručila rozvoj Jedničky a zlepšení života jejích obyvatel.

> „Za Piráty jsme otevření jednání s jakýmikoliv demokratickými stranami, pokud to bude v zájmu místních občanů a naší čtvrti. Nyní probíhají jednání o naší prioritní variantě koalice s Prahou 1 sobě, kde ale zatím bohužel nebylo dosaženo shody se všemi partnery a není zde tak potřebný počet mandátů, což se snažíme změnit. Zároveň se jedná i o druhé variantě, která nyní jako jediná potřebný počet hlasů má, a kde se nyní hledá programový průnik,“ okomentoval aktuální stav David Bodeček.  

Piráti a občané z Prahy 1 získali ve volbách 16,26 procent a čtyři mandáty. Jsou tak nyní třetím nejsilnějším uskupením. 
