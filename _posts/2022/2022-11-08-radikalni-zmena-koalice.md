---
layout: post
category: blog
title: 'Koalice na Praze 1 chystá radikální změnu. Otevřenost je klíčem naší spolupráce'
date: '2022-10-31'
author: David Bodeček
authorId: david.bodecek
image: articles/2021/2021-05-24-privatizace-obecniho-bytu-petr-arenberger.jpg
tags:
  - Volby
---

Nově vznikající koalice na Praze 1 staví svůj program na radikálním posílením otevřenosti a transparentnosti radnice. „Máme ambiciózní, ale realistický plán, jak umožnit našim občanům větší vhled a spolupráci s radnicí,“ uvádí Terezie Radoměřská (TOP 09) a dodává: 

> „Naše koalice představuje „Deklaraci transparentní a otevřené spolupráce“, kde uvádíme zcela konkrétní kroky směřující k tomuto cíli - k maximální transparentnosti radnice Prahy 1.“ 

Strany, které na městské části Praha 1 uzavřely koaliční smlouvu, vytvořily na základě již prezentovaného rozsáhlého Programového prohlášení „Deklaraci transparentní a otevřené spolupráce“, která vyjmenovává konkrétní kroky, jež k avizované otevřenosti radnice povedou.

Deklarace postihuje čtyři základní oblasti, v nichž by ke změně mělo dojít. První specifikuje vztah a spolupráci s opozicí. 

> „Koalici i opozici by měl spojovat zájem o kvalitní rozvoj městské části. Proto je správné, aby byla opozice důstojně zastoupena. Například v kontrolním výboru bude mít opozice nejen uvolněného předsedu, ale také celkově většinu,“ objasňuje postoj Koalice Giancarlo Lamberti, předseda klubu TOP 09.

Druhá část zahrnuje možnost občanů podílet se na práci a rozhodování radnice. 

> „Jsme rádi, že jsme skutečně na prahu změny a dokázali jsme se dohodnout na společné "Deklaraci transparentní a otevřené spolupráce", která přináší takové změny, které si naše Praha 1 zaslouží. Věříme, že se nám v následujících čtyřech letech podaří udělat pozitivní věci pro rezidenty z 1.,“ vyjadřuje svou spokojenost Martin Motl, předseda uskupení Rezidenti 1.

Oddíl třetí se věnuje využití moderních technologií pro maximializaci informovanosti občanů. 

> „Občan má mít rychlý, intuitivní a přátelský přístup k informacím z radnice. Moderní technologie to umožňují a v 21. století je naprostá nutnost je využít. To se zavazujeme udělat,“ osvětluje Richard Bureš, předseda klubu ODS. Čtvrtá část se věnuje transparentnosti správy majetku městské části.

> „Síla námi zvolených gescí se projeví v tom, jakých pozitivních změn se dočká veřejnost. Také díky podpoře koaličních partnerů pro naše priority v oblasti transparentnosti se podařilo do programu mnohé změny zakomponovat. Jsem rád, že se rozšiřuje politický tým, který se připojuje k našemu volebnímu heslu Odvaha dělat, co je správné,“ komentuje vzniklý materiál David Bodeček, předseda zastupitelského klubu Pirátů.

Ustavující zastupitelstvo Prahy 1 proběhne již tuto středu, 9. 11. 2022.

### Příloha – Deklarace transparentní a otevřené spolupráce

Deklarace transparentní a otevřené spolupráce  
v Zastupitelstvu městské části Praha 1 ve volebním období 2022 — 2026

Občanská demokratická strana,<br/>
Piráti a občané z Prahy 1, <br/>
Naše PRAHA 1 - ANO 2011, Staroměstská lípa – sdružení občanů a přátel Starého Města a Josefova v Praze,<br/>
TOP 09 a<br/> 
REZIDENTI 1<br/> 

„se společně zavazují naplňovat a využívat koaličně-opoziční nástroje k podpoře principů transparentní a otevřené spolupráce v rámci zastupitelstva, úřadu a celé Prahy 1.“
/Výňatek z Koaliční smlouvy a Programového prohlášení podepsaného výše uvedenými subjekty 31. října 2022/   

1. Koukejte nám pod ruce - v orgánech městské části bude mít opozice největší zastoupení v moderní historii Prahy 1
* Prosadíme placené funkce předsedy kontrolního výboru a výboru proti vylidňování, které budou obsazeny zástupci opozice.
* V kontrolním výboru bude většina členů ze stran opozice.
* Obnovíme redakční radu magazínu Jedna, kde bude mít každá strana jednoho nominanta. Budeme vydávat pouze jediný titul radničních novin. 
2. Co všechno jste chtěli vědět... - občané budou mít maximum informací a široký prostor k debatě o budoucnosti naší městské části:
* Budeme zveřejňovat:
 * program a zápis z jednání rady,
 * Návrhy usnesení k jednání zastupitelstva,
 * důvodové zprávy včetně podkladových materiálů zastupitelstva
 * záznamy z jednání zastupitelstva.
* Změníme jednací řád zastupitelstva tak, aby veřejnost měla větší prostor a příležitost se zapojovat a účastnit jednání. 
* Zavedeme bezbariérový a baby/senior friendly přístup na jednání zastupitelstva se zajištěným občerstvením.
* Vytvoříme prezenční a online diskusní fóra s komunálními politiky.
* Prosadíme aktuální, relevantní a přehledné informování o hospodaření městské části prostřednictvím veřejně dostupné webové aplikace „Rozklikávací rozpočet“.
* Důležitá rozhodnutí budeme přijímat na základě participace veřejnosti s cílem zjistit skutečný zájem a potřeby občanů.
* Budeme iniciovat aktivní zapojování veřejnosti prostřednictvím participativního rozpočtu /e-participace/.
3. „klikni“ a dívej se – prostřednictvím online nástrojů si lidé budou moci zjistit potřebné informace a rozhodování rady i zastupitelstva bude pod plnou kontrolou veřejnosti:
* Provedeme digitalizaci agendy stížností a petic, vznikne společná elektronická databáze i evidence zodpovězených dotazů s možností vyhledávání a filtrování
* Prosadíme vznik interaktivní úřední desky na území Prahy 1 k využití elektronických nástrojů Portálů občana a Portálu Pražana pro občany nevyužívajících služeb mobilních operátorů.
* Dokončíme přehledné zveřejnění soupisu svěřeného majetku MČ Praha 1 online.
* Vytvoříme nový webový portál pro spolupráci s jednotlivými SVJ na Praze 1.
