---
layout: post
category: blog
title: 'Chceme domov, ne turistický skanzen!'
date: '2022-08-18'
author: Pirátské listy
authorId: piratske.listy
image: articles/2021/2021-05-24-privatizace-obecniho-bytu-petr-arenberger.jpg
tags:
  - Pirátské listy
---
Ivan Bartoš připravuje na ministerstvu férová pravidla pro AirbnB

Nebudeme si nic nalhávat, takhle to s AirbnB dál nejde. Na jednu stranu jde o skvělou možnost cestovat a podnikat. Na druhou jsou tu ale časté problémy s porušováním pravidel. Ať už jde o pronajímatele nebo leckdy hlučné a bezohledné turisty. 

Nejvíce tím trpí samozřejmě naše historické centrum a jeho obyvatelé. Praha přitom nemá žádné efektivní možnosti, jak by mohla zasáhnout, současné zákony jsou v podstatě bezzubé. Místa, která máme rádi, se tak mění v turistický skanzen. Původní obyvatelé se stěhují, byty mizí z trhu a ceny rostou. To chceme co nejdřív změnit. Náš ministr Ivan Bartoš ve spolupráci s pirátským poslancem Jakubem Michálkem a primátorem Zdeňkem Hřibem připravuje novelu, která jasně odliší příležitostný pronájem od hotelových apartmánů. A dá obcím do rukou reálné nástroje, aby mohly sdílené ubytování regulovat a skutečně vymáhat dodržování pravidel. Cílem je vytvořit moderní řešení, které bude férové pro ubytovatele, hotely, zákazníky, majitele bytu a hlavně i jejich sousedy. 
