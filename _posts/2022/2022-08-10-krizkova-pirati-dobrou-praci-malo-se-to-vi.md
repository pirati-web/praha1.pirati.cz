---
layout: post
category: blog
title: 'Křižková: Piráti odvádějí dobrou práci, málo se to ale ví'
date: '2022-08-09'
author: Pirátské listy
authorId: piratske.listy
image: articles/2021/2021-05-24-privatizace-obecniho-bytu-petr-arenberger.jpg
tags:
  - Pirátské listy
---

Herečku a zpěvačku Hanku Křižkovou jistě dobře znáte z úspěšných muzikálů. Stejně tak ze seriálu Ordinace v růžové zahradě nebo třeba filmu Doktor od jezera hrochů. Méně se ví, že se věnuje také podpoře charitativních projektů. Jsme rádi, že si Hanka i ve svém nabitém rozvrhu našla chvíli na krátký rozhovor.

**Hani, čtyři roky utekly jako voda a řítí se na nás opět komunální volby. V roce 2018 jsi vystupovala se svým recitálem „Vážně nevážně s Piráty“ pro Piráty z Prahy 1. Chystá se i letos něco podobného ?** 
Ano, již jsem byla oslovena a ráda přijdu 15. září do divadla Metro Pirátům a veřejnosti zazpívat. Tenkrát byla super atmosféra, tak se těším, že bude i letos. 

**Jak si myslíš, že Piráti z Prahy 1 obstáli ve svém prvním volebním období? Za co bys je pochválila a co se jim podle tebe nepodařilo či nedaří?** 
Politiku do detailu nesleduji. Vím ale, že odvedli spoustu dobré práce. Jen je škoda, že se o tom tak málo ví. To je tedy moje doporučení, kde by měli přidat – v politické komunikaci a propagaci. Správná a intenzivní komunikace je opravdu základ. Ukázalo se, že nechávat pomluvy a falešné zprávy bez reakce, není v politice zrovna dobrá taktika. Také je třeba se umět pochválit. 

**Co tě čeká ještě v tom roce? Na jaká vystoupení se můžeme těšit?** 
Letos slavím čtyřicet let na scéně. Výročí chci oslavit společně s diváky koncertem, a to 25. října v divadle Hybernia. Jako vždy mě doprovodí Band Martina Kumžáka, se kterým vystupuji již dvacet pět let. To je vlastně takové další výročí. Také vydáme spolu s vydavatelstvím Euromedia v reedici moji knihu „U stolu s Hankou Křížkovou“. Hudební vydavatelství Radioservis zároveň chystá dvojCD – to nejlepší z mých písní, kde přidáme tři nové písně jako bonus. Vše pokřtíme právě na zmíněném koncertě 25. října. Už se moc těším. 

**A co tvoje muzikály?** 
Stále budu jezdit se svým recitálem, talk show a hrát muzikály, ať už Lásku nebeskou v Divadle Broadway, Mefista v Hybernii nebo Drákulu v Hudebním divadle Karlín. Moje povolání je mým koníčkem, nic lepšího si nelze přát. Do toho se stěhuji, jdu na operaci s nohou, následně na rehabilitaci do Berouna… Jak vidíš, rozhodně se nenudím. 

Hani, děkuji za rozhovor a už se na tebe těšíme 15. září 2022 v 18 hodin v divadle Metro!
