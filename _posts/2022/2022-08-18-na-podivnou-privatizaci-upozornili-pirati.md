---
layout: post
category: blog
title: 'Čachry exstarosty Lomeckého u soudu: Na podivnou privatizaci upozornili Piráti'
date: '2022-08-11'
author: Pirátské listy
authorId: piratske.listy
image: articles/2021/2021-05-24-privatizace-obecniho-bytu-petr-arenberger.jpg
tags:
  - Pirátské listy
---

Nedávno začal dlouho očekávaný proces s exstarostou Oldřichem Lomeckým (TOP 09). Což je výsledkem práce našeho lídra Davida Bodečka, který na nevýhodnou privatizaci bytu v Opletalově ulici upozornil policii.  

O co jde?  

V roce 2012 městská část privatizovala velkou bytovou jednotku se sedmi místnostmi a kuchyní. Nejvyšší nabídku téměř 19 milionů podala Olga Grillová, dcera Ivany Tykačové. Smlouvu s Prahou 1 však nakonec nepodepsala. Lomecký poté překvapivě podepsal smlouvu až s pátou v pořadí, Karolínou Čelikovskou. Ta nabídla 7,1 milionu. Bodeček poté zjistil, že v následujícím roce byt změnil dvakrát majitele, aby nakonec skončil v rukou firmy právě Ivany Tykačové. Podle posudku policie Lomecký připravil městskou část o více než 3 miliony. Samotné soudní jednání doprovázely bizarní situace, když si Lomecký stěžoval, že aby si mohl dovolit právní zastoupení, byl prý nucen si k důchodu přivydělávat jako příležitostný řidič autobusu městské dopravy. Kéž by místo litování sebe sama řešil spíš dopady svého jednání na Prahu 1. Odročený soud budeme dál pozorně sledovat.
