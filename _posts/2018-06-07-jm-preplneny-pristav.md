---
date: 2018-06-07
category: blog
#tags: majetek pošta
layout: post
title: Jižní Město - přeplněný přístav
author: Ing. Ladislav Kos ml.
authorId: ladislav.kos    # uid nekoho z _people (nepoviné)
image: posts/2018-06-07-jm-preplneny-pristav.jpg
---

Troufnu si říct, že doprava je na Jižním Městě vedle netransparentní radnice největším problémem. Doprava samozřejmě není jen o automobilech, ale i o veřejné, pěší a cyklistické dopravě, týká se tedy nás všech. V tomto článku se budu věnovat parkování, které je noční můrou všech majitelů aut na Jižním Městě.

Nutno dodat, že projektanti sídliště nehleděli desítky let dopředu, kdy se počet vozidel zvýšil z necelých 200 aut v roce 1971 na dnešních 800 aut na 1000 obyvatel. Uliční síť společně s parkovacími plochami tomuto čtyřnásobnému navýšení počtu automobilů nestačí. A to se stále bavíme o rezidentech. Nemalou zátěží jsou i každodenní "nájezdy" občanů Středočeského kraje, jedoucími do zaměstnání v Praze autem. Naše čtvrť je v tomto případě bohužel první na ráně. Jak tuto situaci vylepšit? Předně, nečekejme zázraky "přes noc", kterými nás krmí politické strany zleva i zprava. Zlepšení parkování je dlouhodobá činnost, která se stává z drobných dílčích změn. Je potřeba s nimi začít a provádět je na celopražské úrovni.

Piráti navrhují následující kroky pro postupná rozšíření parkovacích kapacit: 

- vznik lokálních zón rezidenčního parkování v nejvytíženějších ulicích, především v okolí stanic metra
- drobné úpravy uličního prostoru (podélné stání změnit na šikmé, kolmé) tam, bez rozšiřování nepropustných ploch.
- vypořádání se s desítkami autovraků, která blokují parkovací místa
- vznik lehkých patrových nástaveb na současných velkokapacitních parkovištích

Jelikož jsme součástí Prahy, je nutné spojit síly v celém městě a v řešení celopražské dopravy postupovat jednohlasně. Nelze jen zakázat vjezd Středočechům do Prahy. Je potřeba je pozitivně motivovat k tomu, aby své automobily odstavili daleko za hranicemi Prahy a přesedli na vlakovou dopravu. Parkoviště typu P+R na Opatově, které vehementně prosazuje současná magistrátní koalice za přitakávání radnice Prahy 11 je podle nás nevhodně umístěné a situaci s parkováním vůbec nevyřeší. Naopak, do oblasti Opatova přivede další automobily a cestující ještě více zaplní již nyní kapacitně přetížené metro C.  
O parkování a návrzích řešení na jeho zlepšení bychom mohli popsat celé Pirátské listy. Jistě se k této problematice dostaneme v dalším vydání, a především ji detailně zpracováváme pro náš volební program do komunálních voleb na Praze 11 a na pražský magistrát. Máte návrhy na zlepšení parkování? Rádi je s vámi prodiskutujeme. Navštivte nás na našich otevřených schůzích nebo nám napište své návrhy na Facebook.

Ing. Ladislav Kos ml., Piráti Praha 11

- - -
