---
layout: post
category: blog
title: 'Piráti Prahy 1 přejí všem ženám krásný mezinárodní den žen'
date: '2024-03-08'
author: Piráti
image: miscellaneous/articles/mdz.jpg
tags:
  - Piráti
---

Mezinárodní den žen  byl v minulosti zprofanován komunistickým režimem, jeho podstata však zůstává stále aktuální.
Tento den, připadající každoročně na 8. března, byl v roce 1977 oficiálně uznán Organizací spojených národů. V České republice je svátek od roku 2004 významným dnem. Vznikl jako nástroj hnutí za práva žen s cílem obrátit pozornost na otázky rovnoprávnosti, práv na reprodukci, násilí a bezpráví páchané na ženách.

Dnes je to přesně 113 let od chvíle, kdy do newyorských ulic vyrazilo velké shromáždění žen demonstrovat za své volební právo, aby daly svým projevem jasně najevo, že pohlaví člověka nesmí být důvodem společenské nerovnosti.
Piráti se aktivně angažují ve věcech týkajících se žen v politice. Sledují a podporují rovná práva žen, ať už jde rovné příležitosti pro ženy a muže v politice, odstranění genderových rozdílů v odměňování nebo boj proti sexismu.

Piráti Prahy 1 přejí všem ženám nejen pěkný dnešní svátek, ale hlavně naplnění všech práv a narovnání všech genderových nerovností, které ve společnosti přetrvávají.
