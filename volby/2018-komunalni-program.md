---
title: Program pro Prahu 8
layout: "program-post"
---

# Otevřená a moderní radnice

*Uděláme z Prahy nejtransparentnější město v Česku. Dnes má Praha problém hlavně
s neprůhlednými městskými firmami, které hospodaří s desítkami miliard korun ročně.
Občané a protikorupční analytici musí mít k dispozici dostatek informací, aby mohli
politiky a úředníky kontrolovat. Zapojíme občany do rozhodování o městě.*


## Všechno to zveřejníme
- Obnovíme a vylepšíme rozklikávací rozpočet na úroveň faktur
- Otevřeme jednání Komisí a Výborů, zveřejníme zápisy z Komisí včas
- Zabezpečíme transparentní elektronické zadávání všech výběrových řízení pro radnici i městské firmy
- Zavedeme otevřené kalendáře radních a registr kontaktů a schůzek
- Prosadíme transparentní poskytování dotací a veřejných zakázek, o které se budou moci ucházet pouze společnosti s jasným vlastníkem

## Odpovědné hospodaření
- Budeme hledat způsoby, jak získat další prostředky na investice
- Prověříme smlouvy uzavřené v minulosti
- Nepodporujeme “trafiky” - Do vedení městských firem prosadíme odborníky na základě otevřených výběrových řízení
- Prosadíme veřejnou diskusi před schvalováním rozpočtu

## Spoluúčast občanů na rozhodování
- Podpoříme větší informovanost všech obyvatel o možnosti čerpání participativního rozpočtu
- Petice a interpelace občanů budeme brát vážně

## Přístup k informacím
- Navrhneme projekt pokrytí WiFi ve veřejných institucích zdarma (školy, úřady, knihovny)

<br>
# Bydlení a územní rozvoj

*Pražané v současné době čelí prudkému nárůstu cen nájemního i vlastnického bydlení. Trend nárůstu cen za bydlení je důsledkem nezvládnutého politického a administrativního řízení bytové politiky ze strany státu, magistrátu i některých městských částí. Ve volebním období 2018 - 2022 chceme učinit kroky potřebné pro zastavení tohoto trendu.*


## Bydlení dostupné pro všechny
- Podpoříme výstavbu obecních a družstevních bytů
- Budeme hlídat, aby sociální bydlení bylo pouze pro potřebné
- Prověříme smysluplné užívání městských bytů a domů

## Město a občané určují směr
- Zapojíme občany a odborníky do strategie rozvoje Prahy 8
- Jsme proti neuváženému prodeji městských nemovitostí
- Podpoříme výstavbu občanské vybavenosti
- Zabráníme další necitlivé bytové výstavbě na sídlištích
- Jsme pro rychlou dostavbu radnice “Nová Palmovka”

## Férová pravidla pro všechny hráče na trhu
- Developeři se musí podílet na nákladech na infrastrukturu
- Podpoříme lepší informovanost občanů o plánovaných stavbách

<br>
# Životní prostředí a odpady

*Zdravé životní prostředí je základem pro to, aby se Pražanům dobře žilo. Budeme
bojovat proti přehřívání města, znečisťování ovzduší a rušivým vlivům, které člověka
nenechají v klidu spát. Politiku životního prostředí stavíme na přirozené motivaci,
respektu a účasti veřejnosti.*

## Proti vedru více zeleně a vodních ploch
- Podpoříme vznik funkce městského zahradníka zodpovědného za řádnou péči o městskou zeleň
- Budeme usilovat o zachování Okrouhlíku, městských parků a zeleně
- Podpoříme revitalizaci Rokytky
- Prosadíme výstavbu veřejných pítek

## Aby se nám lépe spalo
- Budeme bojovat proti různým formám pohybových a světelných reklam
- Podpoříme veřejné osvětlení osvětlující pouze chodníky a silnice

## Nejlepší je odpad, který nevznikne
- Zajistíme větší efektivitu vyvážení odpadů
- Podpoříme třídění odpadů včetně bioodpadů

<br>
# Doprava

*Zvýšíme plynulost dopravy podporou kapacitních a nejméně prostorově náročných
druhů dopravy, zejména metra, vlaků a tramvají. Chceme MHD dostupnější,
pohodlnější a jednoduše použitelnou nejen pro Pražany, ale i pro návštěvníky Prahy.
V oblasti automobilové dopravy zlepšíme veřejnou kontrolu investic a oprav
infrastruktury.*

## Zlepšíme dostupnost a kvalitu MHD pro všechny - podpoříme:
- Prodloužení tramvajové trati do Zdib
- Tramvajové spojení s Prahou 6
- Vytvoření železničních zastávek v Karlíně a Libni
- Plánovanou výstavbu lávky mezi Karlínem a Holešovicemi

## Zlepšíme situaci v oblasti parkování
- Vylepšíme systém parkovacích zón a parkování pro rezidenty
- Podpoříme výstavbu a užívání P+R parkovišť

## Investice do silniční infrastruktury musí pokračovat
- Podporujeme zahloubení ulice V Holešovičkách
- Uděláme maximum pro dostavbu vnějšího okruhu
- Podporujeme finančně a architektonicky šetrnou opravu Libeňského mostu
- Nepodporujeme současnou verzi projektu Blanka II
- Při rekonstrukcích a revitalizacích budeme myslet na bezpečnost a bezbariérovost

## Moderní a ekologické způsoby dopravy - podpoříme:
- Vznik dobíjecích stanic pro elektromobily
- Smysluplnou cyklodopravu


<br>
# Školství, sport a volný čas

*Pražské školy vychovávají budoucí občany schopné se prosadit v rychle se měnících
podmínkách, zdaleka ne jen pro potřeby pracovního trhu. Budeme školám poskytovat
dostatek financí na mzdy, provoz a meziškolní aktivity, ale i na profesní rozvoj učitelů
a na zavedení a rozvoj inovativních vzdělávacích směrů podle poptávky Pražanů.*

## Preferujeme investice do vzdělání
- Zajistíme více peněz pro aktivní učitele např. ve formě netarifních odměn
- Podpoříme učitele pomocí nabídky obecního bydlení, služebních počítačů, zvýhodněného mobilního tarifu nebo jízdného MHD
- Prosazujeme využití IT technologií v komunikaci mezi školou a rodiči
- Prosadíme kvalitnější výuku IT a otevřený software
- Zajistíme transparentní výběr ředitelů s moderními způsoby výuky

## Podpora volnočasových, kulturních a sousedských aktivit
- Chceme sdílená sportoviště - dopoledne školy, odpoledne kroužky a veřejnost
- Podpoříme vznik nových volnočasových aktivit pro děti, mládež i teenagery
- Pomůžeme vytvořit kroužky s výukou počítačových dovedností
- Podpoříme vzdělávání seniorů, zvyšování počítačové gramotnosti a možnosti lepšího přístupu k internetu
- Podporujeme sousedská setkávání (např. oslavy masopustu, farmářské trhy)


<br>
# Bezpečnost 

## Bezpečnost ano, velký bratr ne!
- Zkrotíme zakázky na městský kamerový systém
- Zajistíme více strážníků v ulicích - zejména v blízkosti škol a dětských hřišť
- Podpoříme efektivní regulaci hazardu 

