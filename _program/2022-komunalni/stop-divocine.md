---
title: Stop divočině s krátkodobými pronájmy a nekontrolovanému turismu
campaignCategoryUid: 2022-komunalni
campaignGroupUid: volby-2022
uid: stop-divocine
order: 10
garant: veronika.smidova
img: 
intro: >
 Turismus nesmí narušovat bezpečný sousedský život v Praze 1. Občané zde musí mít možnost klidně žít a pracovat. Zájmy místních musí být vždy nad zájmy turistů. Neúnosný hluk a nepořádek v ulicích a v domech s nelegálními apartmány způsobily postupný odliv rezidentů. To musíme ve spolupráci s našimi ministry, poslanci i magistrátem Prahy změnit. Místní občané musí mít pravomoc se účinně bránit nešvarům plynoucím z turistického ruchu. Nelegální nebo bezohledné podnikání není možné trpět. Poskytovatelé turistických služeb i turisté musí dodržovat daná pravidla.
 
---
 
## Omezíme problémy s krátkodobými pronájmy

- Takhle to s krátkodobými pronájmy dál nejde. Podílíme se na tvorbě nového zákona o sdíleném ubytování, který připravuje ministr pro místní rozvoj Ivan Bartoš.
- Chceme spravedlivé moderní řešení, které bude férové pro ubytovatele, hotely, zákazníky, majitele bytu i jejich sousedy a navíc prokazatelně povede ke zvýšení dostupnosti bytů i snížení ceny bydlení pro lidi.
- Vládní novela musí umožnit obcím regulovat sdílené ubytování na svém území, ale také jasně odlišit příležitostný pronájem od hotelových apartmánů. Do zákona zavedeme skutečnou vymahatelnost, aby platformy pravidla neobcházely.

## Kultivovaný turismus, který víc přináší, než bere

- Budeme prosazovat kultivovaný turismus místo alkoholových zájezdů.
- Iniciujeme, aby se poplatky z turismu částečně vracely občanům na zkvalitnění života v Praze 1.
- Nejhlučnější lokality v okolí dlouhodobě problematických provozoven a na známých “párty” trasách budeme kontrolovat, případně motivovat ke zklidnění ve spolupráci s nočním starostou a komisí.
- Budeme spolupracovat s našimi zástupci na Ministerstvu pro místní rozvoj, pod které spadá cestovní ruch, na silnější zákonné pravomoci pro Prahu k řešení problémů s cestovním ruchem.

## Čistá a příjemná Praha 1

- Posílíme úklid a údržbu veřejného prostoru tak, aby se nikde neválely odpadky a přeplněné koše. Opravíme lavičky, chodníky a silnice, budeme pečovat o zeleň a posilovat bezpečnost.
- V centru je třeba vybudovat dostatek veřejných - i bezbariérových - toalet. Chybí nám odpadkové koše.
- Místo laciných turistických cetek chceme víc propagovat lokální tvůrce, umělce a jejich nabídku.
- Budeme se zasazovat, aby součástí propagačních turistických kampaní bylo i vzdělávání turistů v tom, jak se mají chovat. A upozornění, za co mohou být potrestáni.
